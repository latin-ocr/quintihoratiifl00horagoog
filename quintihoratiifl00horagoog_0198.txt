EPISTOLARUM LlB. Il. 2.

Idem, finitis studiis et mente receptd,

Obturem patulas impune legentibus aures.
Ridentur mala qui componunt carmina: verdm

Gaudent scribentes, et se venerantur, et ultre,

Si taceas, laudant, quidquid scripsere, beati.

At, qui legitimum cupiet fecisse poema,

Cum tabulis animum censoris sumet honesti;

Audebit quaecunque parum splendoris habebunt,

Et sine pondere erunt, et honore indigna ferentur,

Verba movere lonc, quamvis invita recedant,

Et versentur adhuc intra penetralia Vestae.

Obscurata diu populo bonus eruet, atque

Proferet in lucem speciosa vocabula rerum,

Quae, priscis memorata Catonibus atque Cethegis,

N unc situs informis premit et deserta vetustas:

Adsciscet nova, quae genitor produxerit usus.

Vehemens et liquidus, puroque simillimus amni,

Fundet opes, Latiumque beabit divite lingua.

Luxuriantia compescet, nimis aspera sano

Levabit cultu, virtute carentia tollet:

Ludentis speciem dabit, et torquebitur, utqui

Nunc Satyrum, nuuc agrestem Cyclopa movetur.
Praetulerim scriptor delirus inersque videri,

Dum mea delectent mala me, vel denique fallant,

Quam sapere, et ringi. Fuit haud ignobilis Argis,

Qui se credebat miros audire tragoedos,

In vacuo laetus sessor plausorque theatro ;

Caetera qui vitae servaret munia recto

More; bonus saud vicinuS, amabilis hospes,

Comis in uxorem3 posset qui ignoscere servis,

Et signo laeso non insanire lagenae3

Posset qui rupem et puteum vitare patentem.

Hic ubi, cognatorum opibus curisque refectus,

Expulit elleboro morbum bilemque meraco,

Et redit ad sese: “ Pol, me occidistis, amici,

Non servdstis,'' ait, “ cui sic extorta voluptas,

Et demptus per vim mentis gratissimus error.”

Nimirum sapere est abjectis utile nugis,
Et tempestivum pneris concedere ludum ;
Ac non verba sequi fidibus modulanda Latinis,
Sed verae numerosque modosque ediscere vitae.
Quocirca mecum loquor haec, tacitusque recordor:
“ Si tibi nulla sitim finiret copia lymphae,
Narrares medicis: qudd quantb plura parasti,

 

