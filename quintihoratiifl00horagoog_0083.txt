Q. HORATII FLACCI

Tempus Amazonia securi
Dextras obarmet, quaerere distuli
(Nec scire fas est omnia) ε sed diu

Lateque victrices catervae,

Consiliis juvenis revictae,
Sensdre quid mens rite, quid indoles,
Nutrita faustis sub penetralibus,

Posset, quid Augusti paternus

In pueros animus Nerones.
Fortes creantur fortibus3 et bonis
Est in juvencis, est in equis, patrum

Virtus: neo imbellem feroces

Progenerant aquila columbam.
Doctrina sed vim promovet insitam, » -
Reotique cultus pectora roborant:

Utcunque defecere mores,

Indecorant bene nata culpae.
Quid debeas, o Roma, Neronibus,
Testis Metaurum fiumen, et Hasdrubal

Devictus, et pulcher fugatis

Ille dies Latio tenebris,
Qui primus alma risit adorea,

Dirus per urbes Afer ut Italas,
Ceu flamma per tradas, vel Eurus
Per Siculas equitavit undas.
Posthac secundis usque laboribus
Romana pubes crevit, et impio
Ι Vastata Poenorum tumultu
Fana deos habuere rectos.

Dixitque tandem perfidus Hannibal:
“ Cervi, luporum praeda rapacium,
Sectamur ultro quos opimus
Fallere et effugere est triumphus.
Gens, quae cremato fortis ab Ilio,
lactata Tuscis aequoribus sacra,
Notosque, maturosque patres,
Pertulit Ausonias ad urbes,
Duris ut ilex tonsa bipennibus
Nigrae feraci frondis in Algido,
Per damna, per caedes, ab ipso
Ducit opes animumque ferro.
Non Hydra secto corpore firmior
Vinci dolentem crevit in Herculem3
Monstrumve submisere Colchi

Majus, Echioniaeve Thebae.

 

