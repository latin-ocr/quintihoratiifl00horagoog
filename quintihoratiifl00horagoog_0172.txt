EPISTOLARUM L1B.1.7.

Ad mare descendet vates tuus, et sibi parcet,
Contractusque leget3 te, dulcis amice, reviset
Cum Zephyris, si concedes, et hirundine prima.

Non, quo more pyris vesci Calaber jubet hospes,
Tu me fecisti locupletem. “ Vescere, sodes.’'- 15
“ J am satis est.”-“ At tu quantumvis tolle.''-“ Benigne!
“ Non invisa seres pueris munuscula parvis.''-
“ Tam teneor dono, quam si dimittar onustus.’'-
“ Ut libet: haec porcis hodie comedenda relinquis.’¹
Prodigus et stultus donat quae spernit et odit. 20
Haec seges ingratos tulit, et feret omnibus annis.
Vir bonus et sapiens dignis ait esse paratus;
Nec tamen ignorat quid distent aera lupinis.
Dignum praestabo me etiam pro laude merentis. ο
Quod si me noles usquam discedere, reddes 25
Forte latus, nigros angusta fronte capillos;
Reddes dulce loqui; reddes ridere decoritm.

Forte per angustam tenuis nitedula rimam
Repserat in cumeram frumenti3 pastaque rursus
Ire foras pleno tendebat corpore frustra. 30
Cui mustela procul, “ Si vis,'' ait, “effugere isthinc,
Macra cavum repetes arctum, quem macra subisti.”
Hac ego si compellor imagine, cuncta resigno:
N ec somnum plebis laudo, satur altilium3 nec
Otia divitiis Arabum liberrima muto. 35
= Saepe verecundum laudasti; Rexque Paterque
Audisti coram3 nec verbo parcius absens:
Inspice si possum donata reponere laetus.
Haud male Telemachus, proles patientis Ulyssei:
“ Non est aptus equis Ithace locus ; ut neque planis 40
Porrectus spatiiS, neque multae prodigus herhae:
Atride, magis apta tibi tua dona relinquam.''
Parvum parva decent: mihi jam non regia Roma,
Sed vacuum Tibur placet, aut imbelle Tarentum.

Strenuus et fortis, causisque Philippus agendis 45
Clarus, ab officiis octavam circiter horam
Dum redit, atquc foro nimium distare Carinas
J am grandis natu queritur, conspexit, ut aiunt,
Adrasum quendam vacua tonsoris in umbrat,

Cultello proprios purgantem leniter ungues. 50
“ Demetri,’' (puer hic non laeve jussa Philippi

Accipiebat,) “ abi3 quaere et refer, unde domo, quis,
Cujus lortunae3 quo sit patre, quove patrono.’'

It, redit, et narrat: Volteium nomine Menam,

 

