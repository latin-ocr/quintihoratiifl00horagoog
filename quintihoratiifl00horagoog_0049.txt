Q. HORATll FLACCl

ODE X.

IN ARBOREM.

lune et nefasto te posuit die,
Quicunque primum et sacrilega manu
Produxit, arbos, in nepotum
Perniciem, opprobriumque pagi:
Illum et parentis crediderim sui
Fregisse cervicem, et penetralia
sparsisse nocturno cruore
Hospitis: ille venena Colcha, .
Et quidquid usquam concipitur nefas,
Tractavit‚ agro qui statuit meo
Te, triste lignum, te, caducum
ln domini caput immerentis.
Quid quisque vitet, nunquam homini satis
Cautum est, in horas. Navita Bosporum
Poenus perhorrescit, neque ultrd
Caeca timet aliunde fata3
Miles sagittas et celerem sugam
Parthi; catenas Parthus et Italum
Robur: sed improvisa leti
Vis rapuit rapietque gentes. r.

Quem pene furvae regna Proserpiuae,
Et judicantem vidimus AEacum ; -
Sedesque discretas piorum et
AEoliis fidibus querentem
Sappho puellis de popularibus3 „
Et te sonantem plenius aureo,
Alcaee, plectro dura navis,

Dura sugae mala, dura belli!
Utrumque sacro digna silentio
Mirantur umbrae dicere: sed magis
Pu'gnas et exactos tyrannos
Densum humeris bibit aure vulgus. -
Quid mirum, ubi illis carminibus stupens
Demittit atras bellua centiceps
Aures, et intorti capillis
Eumenidum recreantur anguesl
Quin et Prometheus, et Pelopis parens,
Dulci laborum decipitur sono:
N ec curat Orion leones
Aut timidos agitare lyncas.

 

