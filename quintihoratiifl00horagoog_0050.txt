CARMINUM LlB. 11.

ODE XI.

AD POSTHUMUM.

Eunu! fugaces, Posthume, Posthume,
Labuntur anni: nec pietas moram
Rugis et instanti senectae
Afferet, indomitaeque morti.
Non, si trecenis,quotquot eunt dies,
Amice, places illacrymabilem
Plutona tauris 3 qui ter amplum

Geryonen Tityonque tristi
Compescit undis, scilicet omnibus,
Quicunque terrae munere vescimur,

Enavigandri, sive reges,

Sive inopes erimus coloni.
Frustra cruento Marte carebimus,
Fractisque rauci fluctibus Hadriae;

Frustra per autumnos nocentem

Corporibus metuemus Austrum.
Visendus ater flumine languido
Cocytus errans, et Danai genus

Infame‚ damnatusque longi

Sisyphus AEolides laboris.
Linquenda tellus, et domus, et placens
Uxor: neque harum quas colis arborum

Te, praeter invisas cupressos,

Ulla brevem dominum sequetur.
Absumet haeres Caecuba dignior
Servata centum clavibus; et mero

Tinget pavimentum superbum

Pontificum potiore coenis.

ΙΝ wl SAECULI LUXURIAM·

Jnm pauca aratro jugera rogiae
Moles relinquent: undique latius
Extenta visentur Lucrino
Stagna lacu3 platanusque coelebs
Evincet ulmos: tum violaria et
Myrtus, et omnis copia narium

 

