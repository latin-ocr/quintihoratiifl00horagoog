186 Q. Hoanvrr rnnccr

Utilium tardus provisor, prodigus aeris‚
Sublimis, cupidusque et amata relinquere pernix. 165
Conversis studiis, aetas animusque virilis
Quaerit opes et amicitias, inservit honori,
Commisisse cavet quod mox mutare laboret.
Multa senem circumveniunt incommoda ; vel qudd
Quaerit, et inventis miser abstinet ac timet uti3
Vel qudd res omnes timide gelideque ministrat,
Dilator, spe longus, iners, avidusque futuri,
Difficilis, querulus, laudator temporis acti
Se puero, censor castigatorque minorum. ,
Multa lerunt anni venientes commoda secum3
Multa recedentes adimunt. Ne forte seniles
Mandentur juveni partes, pueroque viriles,
Semper in adjunctis aevoque morabimur aptis.
Aut agitur res in scenis, aut acta refertur:
Segniirs irritant animos demissa per aurem,
Quam quae sunt oculis subjecta fidelibus, et quar
Ipse sibi tradit spectator. Non tamen inlus
Digna geri promes in scenam3 multaque tolles
Ex oculis, quae mox narret facundia praesens:
Ne pueros coram populo Medea trucidet;
Aut humana paldm coquat exta nefarius Atreus3
Aut in avem Progne vertatur, Cadmus in anguem.
Quodcunque ostendis mihi sic, incredulus odi.
Neve minor, neu sit quinto productior actu
Fabula, quae posci vult et spectata reponi:
Nec deus intersit, nisi dignus vindice nodus
Inciderit: nec quarta loqui persona laboret.
Actoris partes chorus officiumque virile
Defendat3 neu quid medios intercinat actus,
Quod non proposito conducat et haereat apte:
Ille bonis faveatque, et consilietur amicis;
Et regat iratos, et amet pacare tumentes ;
Ille dapes laudet mensae brevis; ille salubrem
J ustitiam, legesque, et apertis otia portis;
Ille tegat commissa, deosque precetur et oret,

Ut redeat miseris, abeat fortuna superbis.

Tibia non, ut nunc, orichalco vincta, tubaeque
AEmula, sed tenuis simplexque foramine pauco,
,Adspirate et adesse choris erat utilis, atque
Nondum spissa nimis complere sedilia llatu,
Qud sane populus numerabilis, utpote parvus,
Et frugi castusque verecundusque coibat.

 

